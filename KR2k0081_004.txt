# -*- mode: mandoku-view; -*-
#+TITLE: 籌海圖編
#+DATE: 2015-08-24 22:44:39.017070
#+PROPERTY: ID KR2k0081
#+PROPERTY: BASEEDITION WYG    
#+PROPERTY: JUAN 卷四
<pb:KR2k0081_WYG_004-1a>¶
欽定四庫全書¶
　籌海圖編巻四¶
　　　　　　　　　　　　明　胡宗憲　撰¶
　福建沿海總圖¶
　漳州府圖¶
　泉州府圖¶
　興化府圖¶
　福州府圖¶
<pb:KR2k0081_WYG_004-1b>¶
　福寧州圖¶
　福建兵防官考¶
　福建倭變紀¶
　福建事宜¶
<pb:KR2k0081_WYG_004-2a>¶
¶
<pb:KR2k0081_WYG_004-3a>¶
¶
<pb:KR2k0081_WYG_004-4a>¶
¶
<pb:KR2k0081_WYG_004-5a>¶
¶
<pb:KR2k0081_WYG_004-6a>¶
¶
<pb:KR2k0081_WYG_004-7a>¶
¶
<pb:KR2k0081_WYG_004-8a>¶
福建兵防官考¶
　總督軍門(駐浙江/)¶
　提督軍務兼巡撫都御史(福建原無巡撫因倭/亂而設駐劄福州)¶
　巡按福建監察御史(近奉勅/兼紀功)¶
　巡視海道副使¶
　福州兵備副使¶
　興泉兵備副使¶
　汀漳兵備副使¶
<pb:KR2k0081_WYG_004-8b>¶
　北路㕘將(自福寧州起直至寧徳縣/□澚地方止皆其信地)¶
　中路㕘將(自□澚起直至泉州府/祥芝地方止皆其信地)¶
　南路㕘將(自祥芝起直至廣東/交界止皆其信地)¶
　遊擊將軍¶
　汀漳守備¶
　行都指揮司¶
　銅山水寨把總¶
　浯嶼水寨把總¶
<pb:KR2k0081_WYG_004-9a>¶
　南日水寨把總¶
　小埕水寨把總¶
　烽火門水寨把總¶
　沿海衞所¶
　　鎮海衞(旗軍一千五百人/屯軍)¶
　　　六鰲所(旗軍一千人人/屯軍四十三)¶
　　福州左衞(旗軍一千六百九十七人/屯軍)¶
　　　中左所(旗軍/屯軍)¶
<pb:KR2k0081_WYG_004-9b>¶
　　永寧衞(内所五共旗軍五千人/屯軍七百八十四人)¶
　　　金門所(旗軍一千人十人/屯軍一百三)¶
　　　福全所(旗軍一千人十四人/屯軍二百二)¶
　　　崇武所(旗軍一千人十四人/屯軍二百二)¶
　　平海衞¶
　　　莆禧所(旗軍/屯軍)¶
　　鎮東衞(旗軍一千四百三十二人/屯軍)¶
　　　萬安所(旗軍/屯軍)¶
<pb:KR2k0081_WYG_004-10a>¶
　　　梅花所(旗軍/屯軍)¶
　　福寜衛(旗軍七百一十七人/屯軍)¶
　　　定海所(旗軍/屯軍)¶
　　　大金所(旗軍/屯軍)¶
　沿海巡檢司¶
　　漳州府¶
　　　洪淡　　　　　　　後葛¶
　　　金石　　　　　　　古雷¶
<pb:KR2k0081_WYG_004-10b>¶
　　　盤陀　　　　　　　九龍¶
　　　青山　　　　　　　漳浦¶
　　　小景　　　　　　　井尾¶
　　　島尾　　　　　　　海門¶
　　　栁營　　　　　　　濠門¶
　　泉州府¶
　　　苧溪　　　　　　　髙浦¶
　　　塔頭　　　　　　　烈嶼¶
<pb:KR2k0081_WYG_004-11a>¶
　　　官澚　　　　　　　峯上¶
　　　田浦　　　　　　　陳坑¶
　　　圍頭　　　　　　　鳥潯¶
　　　深滬　　　　　　　祥芝¶
　　　獺窟　　　　　　　黄﨑¶
　　　小岞¶
　　興化府¶
　　　小嶼　　　　　　　吉了¶
<pb:KR2k0081_WYG_004-11b>¶
　　　嵌頭　　　　　　　青山¶
　　　沖心　　　　　　　迎仙¶
　　福州府¶
　　　壁頭　　　　　　　牛頭¶
　　　澤朗　　　　　　　松下¶
　　　小祉　　　　　　　石梁¶
　　　閩安鎮　　　　　　官母嶼¶
　　　北茭¶
<pb:KR2k0081_WYG_004-12a>¶
　　福寧州¶
　　　延廷　　　　　　　松山¶
　　　青灣　　　　　　　大篔簹¶
　　　水澚　　　　　　　蘆門¶
　沿海闗寨臺烽堠¶
　　漳州府¶
　　　水寨二¶
　　　　銅山西門澚(每嵗分鎮海衛𤣥鍾陸鰲二所/官軍一千八百六十員名更畨)¶
<pb:KR2k0081_WYG_004-12b>¶
　　　　　(備倭領於把總/以都指揮行事)¶
　　　　𤣥鍾(毎嵗分鎮海衛并銅山陸鰲二所官軍/一千一百員名更畨備倭領於衛總受)¶
　　　　　(銅山把/總節制)¶
　　　瞭望臺二　　　(陸鰲/𤣥鍾)¶
　　　烽堠十二　　　(南山/黄﨑)　　(東灣/洋林)　　(漸山/鹽倉)¶
　　　　　　(流㑹/白塘)　　(安集/小澚)　　(洪丘/)　　(峯山/)¶
　　泉州府¶
　　　水寨二¶
<pb:KR2k0081_WYG_004-13a>¶
　　　　浯嶼(原在海外今移入夏門澚每嵗分永寧/漳州二衛官軍二千八百九十八員名)¶
　　　　　(更畨備倭領於把總指/揮以控泉州郡之南境)¶
　　　烽堠四十四　　(髙浦/井上)　　(劉山/東渡)　　(徑山/龍淵)¶
　　　　　　(厦門/街内)　　(流礁頭/白石)　(溪東/石井)　　(下呉/蕭下)¶
　　　　　　(石頭/陳坑)　　(溢圃/安平)　　(潘徑/葉了)　　(石悃/洋下)¶
　　　　　　(坑山/青山)　　(古雲/白﨑)　　(白沙/古樓)　　(埕埭/赤山)¶
　　　　　　(柯山/大砟)　　(獺窟/下頭)　　(後任/尖山)　　(大山/髙山)¶
　　　　　　(峯尾/海頭)　　(後黄外/東門)¶
<pb:KR2k0081_WYG_004-13b>¶
　　興化府¶
　　　水寨一¶
　　　　南日山(原在泉州府海外景泰中奏移於莆田/之吉了澚官府文移仍以南日山水寨)¶
　　　　　(稱管寨事有把總分管寨事有衞總每嵗/分興化平海泉州三衞官軍一千五百十)¶
　　　　　(人更畨/備倭)¶
　　　烽堠四十五　　(﨑頭/吉了)　　(大洪/渡邊)　　(塔林/塔山)¶
　　　　　　(文甲/呉山)　　(西山/□山)　　(菴前/林邊)　　(礪山/上歐)¶
　　　　　　(大崘/小澚)　　(東山柄/榖成山)　(石獅/石城)　　(下徐/湖邊)¶
<pb:KR2k0081_WYG_004-14a>¶
　　　　　　(登港/東林)　　(埋頭山/後浦山)　　(岐頭/蠔山)　(後埔/茶浦)¶
　　　　　　(鯽魚/近仙)　　(東蔡山/岩沁山)　　(支頭/基山)　(峯嶺山/尖頭)¶
　　　　　　(山西山/三江口)¶
　　福州府¶
　　　水寨一¶
　　　　小埕(每嵗分附近衞所軍士更畨備倭方岳/重臣㑹推指揮之有才畧者總督之)¶
　　　瞭望臺一(茶林/)¶
　　　烽堠四十四　　(洪坑/蟹嶼)　　(壁頭/車盤)　　(前村/塔山)¶
<pb:KR2k0081_WYG_004-14b>¶
　　　　　　(俞溪/後營)　　(仙岩/楓嶼)　　(白鶴/龍下)　　(馬頭/大坵)¶
　　　　　　(大壤/石門)　　(陳塲/潮井)　　(峯前/松下)　　(山﨑/嶼頭)¶
　　　　　　(蕉山/斗湖)　　(山前/陸石)　　(下嶼/潭西)　　(騎山/程角)¶
　　　　　　(桃源/官海)　　(黄﨑澚/東岸)　(裹頭/長﨑)　　(官塢/大埕)¶
　　　　　　(北茭/)¶
　　福寧州¶
　　　水寨一¶
　　　　烽火門(今移入豐/山地方)¶
<pb:KR2k0081_WYG_004-15a>¶
　　　烽堠三十八　　(下簟/闗﨑)　　(下滸/車安)　　(石湖/羅浮)¶
　　　　　　(閭峽/劉金)　　(搭尾/小南)　　(界石/青山)　　(南山/積石)¶
　　　　　　(長沙/東壁)　　(沙松/臺澚)　　(後﨑/賴離)　　(離智/烽火)¶
　　　　　　(三山/古縣)　　(北山頂/大青畫)　(梅花/金家)　　(大峯/南金)¶
　　　　　　(黄﨑/白露)　　(小青畫/南嶺)　(白岩/沙埕)　　(水澚/)¶
<pb:KR2k0081_WYG_004-16a>¶
　　福建倭變紀¶
嘉靖二十七年正月海冦許二引倭入冦七月官兵討¶
　平之¶
　　(先是賊首許二糾畨舶聚浙江之雙嶼港大為福/興諸府沿海患上命都御史朱公紈勦之三月朱)¶
　　(公以都司盧鏜帥福清兵船泊温州之海門把總/俞亨統燕山兵船協助之以備福寧之北境海道)¶
　　(副使柯喬統福清兵船泊漳州専備海戰以遏南/逸入廣之路副使翁學淵駐福寧州僉事余爌駐)¶
　　(泉州備倭黎秀駐金門所把總孫敖駐流江各分/信地水陸截捕仍嚴保甲之令搜羅接濟奸人)¶
　　(四月鏜分兵與賊戰於九山大洋百户張&KR0177;衝其/前指揮張漢等繼之大敗賊衆俘斬稽天新四郎)¶
<pb:KR2k0081_WYG_004-16b>¶
　　(等五十五名顆溺死者無筭之六月賊攻沙頭嶴/及衝大担外嶼者再柯喬禦  嚴賊乃遁去賊首)¶
　　(許二流刼北茭羅浮同知張魯把總王麟指揮閔/溶張文旻千户王灝王鑾禦之  七月許二與倭)¶
　　(合䑸以拒官兵麟等率兵鏖戰自寅至午擒斬/八十有竒賊錯愕投水死者千數餘乗潮遁去)¶
　三十四年十一月賊攻鎮東衛城官兵禦之千户戴¶
　洪髙懷徳張鑾等死之¶
　　(賊自莆田白湖江登犯過涵頭至海口十三日攻/衞城洪與懐徳各率軍出戰張鑾遇賊於路皆殁)¶
　　(於行陣平海衛千户楊一茂白仁丘球追/賊及於東岳山大敗倭衆一茂等亦戰死)¶
　三十五年三月備倭劉炌千户王月與賊戰於石壁¶
<pb:KR2k0081_WYG_004-17a>¶
　嶺死之賊亦敗遁¶
　　(福清海口之賊遁至西鄉官兵追之斬其衣紅賊/首一人賊敗走炌與月率兵欲伏石壁嶺邀擊之)¶
　　(未及設伏遇賊突至山路屈曲遂至敗殁賊流遁/福寧州之竹嶼孤山官兵追之或火攻或伏弩賊)¶
　　(輒敗走叅將尹鳯預置藥酒於胡坪賊中毒者/數十人四月及於桐山又破之賊遂入浙江)¶
　三十六年三月賊犯省城¶
　　(賊於舊臘自連江洪登陸就據為巣至是復自流/江至小埕水寨遂犯省城沿城焚掠擄去戰艦二)¶
　　(十有竒又焚/燬四十餘艘)¶
　十月賊攻連江縣官兵擊退之賊乃宵遁¶
<pb:KR2k0081_WYG_004-17b>¶
　　(先是北茭灣原屯倭冦進無所掠乃遁出洋遇新/至賊船遂㑹䑸進攻連江官兵以矢石殪其精悍)¶
　　(者四人明日分門四進又擊/敗之乃夜遁如拱嶼澚出洋)¶
　三十七年四月賊入安海城官兵追擊大敗之¶
　　(賊入城居民拒之不得掠僉事盛唐㕘將黎鵬舉/等分兵逐之賊遁至唐店官兵連戰皆捷至水涵)¶
　　(賊遁出海水兵又/擊敗之沈其二舟)¶
　陷福清縣¶
　　(賊犯閩安鎮為㕘將尹鳯所敗進攻福清據門外/山頭用砲乗髙擊壞雉堞城遂陷居二日而出)¶
　攻興化府¶
<pb:KR2k0081_WYG_004-18a>¶
　　(賊自福清進攻府城越翼日不退廣兵及鳥銃手/殞其乗馬衣紅賊首一人從賊四十餘各兵出城)¶
　　(追之賊/遂敗走)¶
　攻惠安縣¶
　　(賊自興化為官兵敵退遂至恵安攻城有自水涵/潜入者官兵覺而殺之於是連攻五晝夜皆被官)¶
　　(兵敵敗賊死者百餘人乃遁官兵截之/於洛陽橋又大勝之斬首五十有竒)¶
　五月賊攻泉州府¶
　　(賊復自恵安進犯府城巡按御/史樊公獻科自督兵敵退之)¶
　入南安縣¶
<pb:KR2k0081_WYG_004-18b>¶
　　(縣故無城知縣徐光裕統民兵禦之遂被突入時/居民己遷避賊無所掠官兵追擊之乃遁往晉江)¶
　　(海邊擄船/出海而去)¶
　攻崇武所¶
　　(賊别䑸之新到者攻/所城凡五日而後解)¶
　突犯惠安知縣林咸與戰死之¶
　　(賊自崇武分突恵安永寧等地方咸率兵/與戰陣亡官兵繼至擊敗賊衆賊乃退遁)¶
　攻鎮東衛城提督都御史王公詢遣兵追擊大敗之¶
　　(賊三千餘人自松下突入海口澚登陸攻衛城者/二日益以新至賊千餘合勢來攻城幾不守時閩)¶
<pb:KR2k0081_WYG_004-19a>¶
　　(中南北海洋皆賊惟此賊獨劇且逼近㑹城陸走/合䑸勢益滋蔓王公乃多方集兵設伏扼險剪其)¶
　　(零黨伺惰合攻仍密令水兵布於海外賊勢窮促/乃遁出洋水兵乗勝逐之沈二十餘艘斬首四百)¶
　　(餘/級)¶
　賊首洪澤珍引倭入冦¶
　　(澤珍故通畨逆賊積年啟釁引倭内/侵至是復引倭泊舊吾嶼盤據為巢)¶
　三十八年三月賊攻福寧州不克遂陷福安縣¶
　　(賊攻州城者凡五晝夜分守㕘議顧翀督兵固守/賊計無所施乃退往福安適淋雨城崩知縣李尚)¶
　　(徳恐難堅守督兵出城迎擊賊屯城/北山上窺見守垜兵少遂分蹤擁入)¶
<pb:KR2k0081_WYG_004-19b>¶
　四月叅將黎鵬舉大敗倭賊於屏風嶼海洋¶
　　(鵬舉與指揮盧鼎臣攻賊於屏風嶼鎮下門及三/沙海洋沈其四舟擒斬一百五十有竒燒溺者無)¶
　　(筭時賊乗汛突至未得登刼我兵邀/擊外洋擒斬頗多賊皆望風遁去)¶
　五月賊首嚴山老等遁出海洋㕘將王麟等追擊大¶
　敗之¶
　　(山老連年引倭入冦分蹤四掠麟等兵船按伏海/上賊由祥芝石湖南潯出海者麟追敗之于大□)¶
　　(島圻自峯頭澚出海者都指揮唐修澄追敗之于/野馬外洋自閩安洪塘出者㕘將尹鳯備倭張僑)¶
　　(追敗之於梅花外洋山老就擒賊舟沈者七十八/艘死者數千人而洪澤珍之徒亦自燬其巢遁去)¶
<pb:KR2k0081_WYG_004-20a>¶
　十二月官兵㑹擊上逕之賊大敗之¶
　　(先是賊徒四千餘人自海壇山登犯副使張情㕘/將曽清督兵勦逐屢摧其鋒賊乃移屯上逕蔓延)¶
　　(日久提督都御史王公詢巡按御史樊公獻科令/僉事萬民英㕘將王麟把總朱先等期朔旦搗巢)¶
　　(至期官兵夾擊之賊遂大敗死者八/百餘人燬其巢死者復千餘人)¶
　三十九年三月賊攻平和縣¶
　　(賊首蕭雪峯張璉等引倭千餘自大埔及三饒/嶺來攻縣城官兵出城夾擊之賊遂退屯承坃)¶
　攻大金所¶
　五月月港之賊敗遁出海官兵追擊大敗之¶
<pb:KR2k0081_WYG_004-20b>¶
　　(先是賊巢月港官兵於衆州海倉白石鎮海野馬/井尾等處擊之皆勝至是遁出海洋㕘將王麟追)¶
　　(及於古浪東砟鎮海山把總鄧一挂追及於剌嶼/尾五戰皆勝之沈其舟數十斬獲數百賊首徐老)¶
　　(許西池王老及日本頭目尚乾皆/就擒所部三千餘徒悉溺水無遺)¶
　七月賊自廣東來冦官兵擊敗之賊復入廣¶
　　(廣東謝賊等突入走馬溪勢極猖獗把總徐濓沈/其數艘賊大敗遁去官兵乗勝追至廣東南澚外)¶
　　(洋而/囬)¶
　八月賊入安溪縣¶
　四十年正月安溪倭賊流犯長泰同安等縣官兵追¶
<pb:KR2k0081_WYG_004-21a>¶
　擊大敗之¶
　　(賊自安溪為官兵所敗遁至長泰典史葉露百户/金環敗之乃往同安復為鄉兵所襲奔&KR0481;石&KR0818;海)¶
　　(濱/)¶
　五月賊攻寧化縣¶
　　(賊來攻城知縣/陳添祥擊敗之)¶
　攻詔安縣¶
　　(先是賊首陳思達等潜入城内主奸民林勲家為/内應外合之計知縣龔有成防詰頗嚴賊計不得)¶
　　(施乃自内殺出思達就擒而勲等/為内應者凡數十家至是皆敗)¶
<pb:KR2k0081_WYG_004-21b>¶
　閏五月賊復攻寧化縣¶
　　(時賊久在縣近郊時來攻城官兵擊敗之遂偽為/遁計知縣陳添祥謹防其再至賊果分布四門一)¶
　　(時突擊又為雲車一乗覆以牛革屢以大砲佛郎/機殪賊而賊之在雲車者來愈力乃出打手二百)¶
　　(人下擊之/賊乃敗走)¶
　　按倭冦之患自福建始乃内地奸民勾引之也其¶
　　時為嘉靖二十五年禍尚隠而未彰微而未大都¶
　　御史朱公紈用海道副使柯喬議欲以海滄月港¶
　　等澚耆民充捕盜撲之備倭都指揮黎秀獨謂不¶
<pb:KR2k0081_WYG_004-22a>¶
　　然上議於巡按御史金公豪曰日本倭夷先年内¶
　　犯朝廷屢下備倭之詔及委重臣以督海防是以¶
　　海洋乂安今承平日久軍民趨利忘害而各處輕¶
　　生之徒攘臂向前私通貿易向嘗緝絶今復啟釁¶
　　若不預行究治恐禍患日深卒難禁制也既而復¶
　　上議曰近署安邊館事諗知違禁通畨大船之詳¶
　　其船皆造於外島而泊於内澚或開駕以通畨或¶
　　轉售於賊黨而嵩嶼漸尾長嶼海滄石馬許林白¶
<pb:KR2k0081_WYG_004-22b>¶
　　石等澚乃海賊之淵藪也本職欲行禁治恐澚甲¶
　　勢要抗拒不服反速其禍乞行府縣巡捕官親詣¶
　　各澚密行擒治船隻應燒燬者燒燬應留用者留¶
　　用庶頑民知警而通畨之風少息矣議上秀遂大¶
　　為漳泉耆民捕盜怨謗致劾免官後十餘年倭患¶
　　大熾沿海數千里生靈靡不荼毒人始服黎逺覽¶
　　而惜其寃抑向使早用其言胡以有是豈非民命¶
　　之當阨也邪今之士論但知紀錄戰功而曲突徙¶
<pb:KR2k0081_WYG_004-23a>¶
　　薪謾不之及予不能無感故志之¶
<pb:KR2k0081_WYG_004-24a>¶
福建事宜¶
　浯嶼水寨¶
　　福建五寨俱江夏侯所設浯嶼水寨原設於海邊¶
　　舊浯嶼山外有以控大小□嶼之險内可以絶海¶
　　門月港之奸誠要區也不知何年建議遷入夏門¶
　　地方舊浯嶼棄而不守遂使畨舶南來據為巢穴¶
　　是自失一險也今欲復舊制則孤懸海中既鮮村¶
　　落又無生理一時倭冦攻刼内地哨援不及兵船¶
<pb:KR2k0081_WYG_004-24b>¶
　　之設何益哉故與其議復舊規孰若慎密夏門之¶
　　守於以控泉郡之南境自岱墜以南接於漳州哨¶
　　援聮絡豈非計之得者哉¶
　南日水寨¶
　　原設於海中南日山下北可以遏南茭湖井之衝¶
　　南可以阻湄洲岱墜之阨亦要區也景泰以來乃¶
　　奏移莆田縣吉了地方仍以南日為名舊南日棄¶
　　而不守遂使番舶北向泊以寄潮是又失一險也¶
<pb:KR2k0081_WYG_004-25a>¶
　　今之事體與浯嶼相倣有兵寄者其思為哨守應¶
　　援之規以撲冦燄於未熾哉¶
　烽火門水寨¶
　　原設於福寧州三沙海中永樂間倭冦犯境議撥¶
　　福寧衛大金所官軍防守秦嶼羅浮官井洋皆轄¶
　　焉正統九年侍郎焦宏以其地風濤洶湧不便棲¶
　　舶徙今松山寨地方其後官井洋雖添設水寨而¶
　　沙埕羅江古鎮羅浮九澚等險孤懸無援勢不能¶
<pb:KR2k0081_WYG_004-25b>¶
　　復舊矣須官井羅浮沙埕南北中三哨羅江古鎮¶
　　兩哨聮絡䇿應庶可恃為福州之藩户也¶
　銅山水寨¶
　　漳州府所轄地方漳浦一縣最近海嶼設水寨者¶
　　二銅山西門澚為把總水寨而𤣥鍾則受其節制¶
　　者也故今止以五寨為名初水寨在井尾澚景泰¶
　　間移今西門地嵗撥鎮海漳州永寧衛及𤣥鍾銅¶
　　山所軍分畨巡哨而北自金石以接浯嶼南自梅¶
<pb:KR2k0081_WYG_004-26a>¶
　　嶺以達廣東險阨所係匪淺淺也須以銅山𤣥鍾¶
　　巡哨之兵分守南澚雲盖寺走馬溪金石等處俾¶
　　倭舶之自浙趨閩及慣徒之勾引接濟者嚴遏其¶
　　衝則有以控入閩上游之勢矣¶
　小埕水寨¶
　　小埕北連界於烽火南接壤於南日連江為福郡¶
　　之門户而小埕為連江之藩翰也海壇連盤雄踞¶
　　聳峙若南屏然為賊船之所必泊其所轄閩安鎮¶
<pb:KR2k0081_WYG_004-26b>¶
　　北茭焦山諸巡司為南北中三哨無事往來探視¶
　　有警協力出戰則此寨之設為不虚矣¶
　三四月東南風汛畨船多自粤趨閩而入於海南粤¶
　　雲葢寺走馬溪乃畨船始發之處慣徒交接之所¶
　　也附海有銅山𤣥鍾等哨守之兵若先分兵守此¶
　　則有以遏其衝而不得泊矣其勢必抛於外浯嶼¶
　　外浯嶼乃五澚地方畨人之窠窟也附海有浯嶼¶
　　安邊等哨守之兵若先㑹兵守此仍撥小哨守把¶
<pb:KR2k0081_WYG_004-27a>¶
　　𦂳要港門則必不敢以泊此矣其勢必趨於料羅烏沙¶
　　料羅烏沙乃番船等候接濟之所也附近有官澚金門¶
　　等哨守之兵若先㑹兵守此則又不敢以泊此矣¶
　　其勢必趨於圍頭峻上圍頭峻上乃畨船停留避¶
　　風之門户也附海有深扈福金哨守之兵若先㑹¶
　　兵守此則又不敢以泊此矣其勢必趨於福興若¶
　　越於福興計其所經之地南日則有岱墜湄洲等¶
　　處在小埕則有海壇連盤等處在烽火門則有官¶
<pb:KR2k0081_WYG_004-27b>¶
　　井流江九澚等處此賊船之所必泊者也若先㑹¶
　　兵守此則又不敢泊矣來不得停泊去不得接濟¶
　　船中水米有限人力易疲將有不攻而自遁者况¶
　　乗其疲而夾力攻之豈有不勝者哉¶
　倭冦擁衆而來動以千萬計非能自至也由福建内¶
　　地奸人接濟之也濟以米水然後敢久延濟以貨¶
　　物然後敢貿易濟以嚮導然後敢深入海洋之有¶
　　接濟猶北陲之有奸細也奸細除而後北人可驅¶
<pb:KR2k0081_WYG_004-28a>¶
　　接濟嚴而後倭夷可靖所以稽察之者其在沿海¶
　　寨司之官乎稽察之説有二其一曰稽其船式葢¶
　　國朝明禁寸板不許下海法固嚴矣然濱海之民¶
　　以海為生採捕魚蝦有不得禁者則易以混焉要¶
　　之雙桅尖底始可通畨各官司於採捕之船定以¶
　　平底單桅别以計號違者燬之照例問擬則船有¶
　　定式而接濟無所施矣其二曰稽其裝載葢有船¶
　　雖小亦分載出海合之以通畨者各官司嚴加盤¶
<pb:KR2k0081_WYG_004-28b>¶
　　詰如果是採捕之船則計其合帶米水之外有無¶
　　違禁器物乎其囘也魚蝦之外有無販載畨貨乎¶
　　有之即照例問擬則載有定限而接濟無所容矣¶
　　此須海道官嚴行設法如某寨責成某官某地責¶
　　成某哨某處定以某號某澚束以某甲如此而謂¶
　　通畨之不可禁吾未之信也¶
　一倭人至福建乃福人買舟至海外貼造重底往而¶
　　載之舟師皆犯重罪之人也若至沙板雙嶼等處¶
<pb:KR2k0081_WYG_004-29a>¶
　　訪之則某家船將至未至及至某澚自有人説而¶
　　知之一處貨到各處無不知者¶
　一漳潮乃濱海之地廣福人以四方客貨預藏於民¶
　　家倭至售之倭人但有銀置買不似西洋人載貨¶
　　而來換貨而去也故中國欲知倭冦消息但令人¶
　　往南澚飾為商人與之交易即廉得其來與不來¶
　　與來數之多寡而一年之内事情無不知矣¶
　一區處福建之法若用福船捕之萬萬不可須用福¶
<pb:KR2k0081_WYG_004-29b>¶
　　船而不用福人架使若用蒼山人架使候倭於福¶
　　建外海而截殺之倭船必非齊來乃一艘二艘以¶
　　漸而至也至即擒之則後至者將聞風而囘矣¶
　一八閩多山少田又無水港民本艱食自非肩挑步¶
　　擔踰山度嶺則雖斗石之儲亦不可得福興漳泉¶
　　四郡皆濱於海海船運米可以仰給在南則資於¶
　　廣而恵潮之米為多在北則資於浙而温州之米¶
　　為多𤣥鍾所専造運船販米至福行糶利常三倍¶
<pb:KR2k0081_WYG_004-30a>¶
　　每至輒幾十艘或百艘或二三百艘福民便之廣¶
　　浙之人亦大利焉兵興山嶺戒嚴擔負既難而募¶
　　調之費又衆大户所積莫肯輕糶海運又厲禁焉¶
　　民食兵餉如之何而不匱也故經畧福建之策莫¶
　　先於處糗粮糗粮若缺則五澚之兵雖設譬之衣¶
　　冠之人外貌可觀而五内腐裂四肢痿痺未有不¶
　　喪亡者葢不待倭攻之而後地方為難保也今日¶
　　足食之計有二其一須申明祖宗之意止禁雙桅¶
<pb:KR2k0081_WYG_004-30b>¶
　　船隻私通畨貨以啟邊釁所謂寸板不許下海者¶
　　乃下大洋入倭境也非絶民採捕於内海販糴于¶
　　隣省也嚴其保甲令民沿海運糶則廣浙有無相¶
　　通而福民不患於無食矣其二官府提編銀兩輸¶
　　解督府春夏給為兵粮時價方貴有銀無米兵甚¶
　　苦之不如令有司以銀秋糴賤米則米數多春而¶
　　隨兵所至就以為餉官與兵不兩利乎兵餉既備¶
　　民食亦充軍門以别省善戰之師三五千人調至¶
<pb:KR2k0081_WYG_004-31a>¶
　　於福大振威克豈惟倭夷不能為福建患將使福¶
　　民之勾引接濟與倭為黨者永永其不敢矣¶
　都御史唐順之云賊之根本實在閩中海上經畧此¶
　　第一義況一海相通喘息閩賊亦浙直賊也¶
　閩縣知縣仇俊卿云閩之一省北接浙江之界為烽¶
　　火門水寨原設官軍把守為因勢孤援寡軍門朱¶
　　公添設流江寨為犄角之勢此誠隨時立法之權¶
　　但官軍之數不及各寨之半難以助本鄉防䕶議¶
<pb:KR2k0081_WYG_004-31b>¶
　　者欲將流江併入烽火門不若增添流江官軍形¶
　　勝並據聲援相及此最近是仍令福寧州相近巡¶
　　司官兵同心哨捕不許役占買閑等弊又浯嶼水¶
　　寨舊址向在海洋之衝可以據險冦不敢近今乃¶
　　移近數十里在于中左所地方與髙浦所止隔一¶
　　潮致月港松嶼無復門闗之限任其交通其舊浯¶
　　嶼基乃為冦之窠穴漳州海滄之人悍譎尤甚素¶
　　號難馴嘉靖年間始置安邊館輪委通判一員治¶
<pb:KR2k0081_WYG_004-32a>¶
　　之半年一更上下皆無固心無益于地方海防之¶
　　助況在前之議猶有紛紜者似為可革又走馬溪¶
　　畨船直泊近年官軍柯海道等截殺冦盜皆在彼¶
　　處議者欲令詔安漳浦近縣巡捕官十員更畨住¶
　　守且與銅山寨𤣥鍾澚軍民官兵協力相機以便¶
　　剿捕至于泉之安海向雖通畨猶有避忌邇年畨¶
　　舶連翩徑至近地裝卸貨物皆有所倚也議者欲¶
　　令府佐貳一員時巡常住或可潜消¶
<pb:KR2k0081_WYG_004-32b>¶
　又云沿海地方人趨重利接濟之人在處皆有但漳¶
　　泉為甚餘多小民勾誘畨徒窩匿異貨其事易露¶
　　而法亦可加漳泉多倚著姓宦族主之方其畨船¶
　　之泊近郊也張掛旗號人亦不可誰何其異貨之¶
　　行于他境也甚至有藉其闗文明貼封條役官夫¶
　　以送出境至京者及其海船囘畨而刼掠于逺近¶
　　地方則又佯為之辭曰此非此夥也乃彼一䑸也¶
　　訛言以惑人聴比及上司比責水寨巡司人等間¶
<pb:KR2k0081_WYG_004-33a>¶
　　有一二官軍捕獲冦盜人船解送到官彼為巨盜¶
　　大駔屯住外洋者反役智用倖致使著姓宦族之¶
　　人又出官明認之曰是某月日某使家人某姓某¶
　　處糶稻也或買杉也或治裝買疋帛也家人有銀¶
　　若干在身捕者利之今雖送官報贜尚有不盡法¶
　　合追給或者有司懼禍而誤行追懲但據贜證與¶
　　所言之相對不料所言與原情實不同其官軍之¶
　　斃于獄而破其家者不知其幾也彼巧于讒而計¶
<pb:KR2k0081_WYG_004-33b>¶
　　行此屈于威而難辨奈之何哉以致出海官軍不¶
　　敢捕獲不若得貨縱賊無後患也槩以下海之律¶
　　彼獨無可罪乎調停之法亦必有道或欲訪廣東¶
　　市舶司及各邊開市之利使畨徒報貨抽税嵗可¶
　　得銀數萬兩以充軍國之用亦且通商恵民上下¶
　　咸利但恐海邊之人貪利無厭强暴弱智吞愚不¶
　　免羣聚為姦勢所必至似招之為冦也何以禁其¶
　　後哉況城狐社鼠之相倚有難以盡詰者則税之¶
<pb:KR2k0081_WYG_004-34a>¶
　　所入將不在公家而咸歸巨室矣又暹羅朝鮮日¶
　　本𤓰哇等國通事照㑹典各有定數其不通夷語¶
　　及誤事者法禁甚明今漳泉之人冒濫名色假為¶
　　通事實多通謀而誤事之孽有不可逭者亦當察¶
　　而更革之可也¶
　都司戴沖霄云閩中事體與浙直不同惟在撫之得¶
　　宜而已葢寸板不許下海之禁若行於浙直則海¶
　　濱之民有魚鹽之利可以聊生而海洋即為之肅¶
<pb:KR2k0081_WYG_004-34b>¶
　　清若福建漳泉等處多山少田平日仰給全頼廣¶
　　東恵潮之米海禁嚴急恵潮商舶不通米價即貴¶
　　矣民何以存活乎愚聞漳泉人運貨至省城海行¶
　　者毎百斤脚價銀不過三分陸行者價增二十倍¶
　　覓利甚難其地所産魚鹽比浙又賤葢肩挑度嶺¶
　　無從發賣故也故漳泉强梁狡猾之徒貨貲通畨¶
　　愈遏愈熾不可勝防不可勝殺為倭嚮導者官府繫¶
　　其家屬不敢生還嵗嵗入冦是外冦之來皆由内¶
<pb:KR2k0081_WYG_004-35a>¶
　　冦糾引之也福建之亂何時已乎福亂不已浙直¶
　　之患何時而靖乎唐荆川云倭患始於福建福建¶
　　者亂之根也諒哉言乎如愚見莫若因其勢而利¶
　　導之督撫海道衙門令漳泉巨室有船隻者官為¶
　　編號富者與之保結許其出洋南則哨至廣東北¶
　　則哨至浙江裝載貨物納税自賣督之以將官限¶
　　之以信地交牌報驗其囘也南則許販恵潮之米¶
　　北則許販福寧温台之米但不許至外國及載畨¶
<pb:KR2k0081_WYG_004-35b>¶
　　貨今也海禁太嚴見船在海有兵器火器者不問¶
　　是否畨貨即捕治之米榖魚鹽之類一切厲禁據¶
　　其迹雖似犯法論其情海船往來非帶兵器火器¶
　　無以防海冦之刼奪不有可原者乎明乎此則民¶
　　情得伸而亂源可塞矣雖然亦未也將欲撫之必¶
　　先威之練兵足食使在我之威足以制賊則民有¶
　　所憚而聴吾撫治撫治而不從者然後兵以勦之¶
　　是故能攻而後能撫知撫而不知攻者吾未見其¶
<pb:KR2k0081_WYG_004-36a>¶
　　能撫也¶
　　予按福建經略之術有百年之長䇿有一時之權¶
　　宜何謂長䇿修復海防舊規處置沿海貧民得所¶
　　使不為賊内應是也何謂權宜今日福建之患有¶
　　二曰山冦曰海冦海冦乃本地之民糾之而來苦¶
　　無兵以殄滅之耳然欲練兵須先料理養兵之費¶
　　費無從出必加賦於民夫福民不受官府約束其¶
　　來漸矣常賦之額且不可徴況額外加增乎吾知¶
<pb:KR2k0081_WYG_004-36b>¶
　　兵未練而變先激矣若非早為之所萬一福建失¶
　　守則廣東將隔絶而不通而浙江與福連壤其禍亦¶
　　烈矣與其至此時而動各省之兵馬錢粮孰若早聞¶
　　於朝請銀十萬兩募兵一萬人到彼操練不假福建¶
　　之兵不費福建之財先將沿海通畨之人與賊盡行¶
　　剿滅兵威大振則破竹之勢山冦不攻自平矣由是¶
　　而選練鄉兵由是而加賦充餉由是而修復海防¶
　　舊規以為百年經久之計豈有不可行者乎¶
<pb:KR2k0081_WYG_004-37a>¶
　¶
　¶
　¶
　¶
　¶
　¶
　¶
　¶
<pb:KR2k0081_WYG_004-37b>¶
　¶
　¶
　¶
　¶
　¶
　¶
　¶
　籌海圖編巻四¶
